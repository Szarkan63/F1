Celem niniejszej pracy licencjackiej było zaprojektowanie i stworzenie aplikacji mobilnej skierowanej do fanów Formuły 1. Aplikacja umożliwia użytkownikom przeglądanie harmonogramu wyścigów, wyników, klasyfikacji kierowców i zespołów oraz artykułów związanych z tematyką F1. Praca składa się z trzech głównych części: przeglądu Formuły 1 jako dyscypliny sportowej, analizy dostępnych na rynku aplikacji oraz opisu procesu tworzenia własnego rozwiązania.
W części technologicznej omówiono wybór języka Kotlin oraz platformy Supabase jako zaplecza bazodanowego. Przedstawiono projekt UML, strukturę bazy danych oraz wybrane fragmenty kodu odpowiedzialne za rejestrację, logowanie i obsługę danych użytkowników. Dodatkowo zaprezentowano widoki interfejsu użytkownika, zarówno z perspektywy zwykłego użytkownika, jak i administratora. Aplikacja została zaprojektowana z myślą o intuicyjnej obsłudze i łatwym dostępie do informacji.
Zakończenie pracy zawiera propozycje rozwoju aplikacji w przyszłości, w tym możliwość dodania transmisji wideo, powiadomień push oraz wersji webowej.
